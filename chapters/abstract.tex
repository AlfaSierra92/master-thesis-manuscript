\thispagestyle{plain}
\section*{Abstract}
Negli ultimi due decenni, la sicurezza stradale ha beneficiato di significativi progressi tecnologici, in particolare attraverso lo sviluppo di Intelligent Transport Systems (ITS) e Vehicular Ad-hoc Networks (VANET). Questo lavoro esplora l'importanza di tali sistemi nel migliorare la comunicazione tra veicoli (V2V) e tra veicoli e infrastrutture (V2I), evidenziando, anche, il ruolo cruciale della standardizzazione dei Cooperative Awareness Messages (CAMs). L'implementazione di tecnologie come la Dedicated Short-Range Communication (DSRC) ha facilitato lo scambio di informazioni essenziali per applicazioni di sicurezza, quali quelle deputate alle Collision Avoidance (CA), contribuendo a ridurre gli incidenti stradali.

Il focus principale di questo studio è l'analisi delle politiche di Quality of Service (QoS) in ambienti Linux per dispositivi che supportano lo standard IEEE 802.11p, un aspetto fondamentale per il Decentralized Congestion Control (DCC), in quanto la gestione della congestione si rivela cruciale per garantire l'efficacia delle applicazioni di sicurezza e infotainment nelle VANET. Attraverso un testbed composto da dispositivi OKDO Rockchip 3 Model A, si esamineranno le performance dei protocolli IEEE 802.11p e delle classi di QoS, considerando vari parametri di prestazione. Utilizzando strumenti come iPerf, si valuteranno throughput e variabilità delle prestazioni della rete, fornendo dati essenziali per ottimizzare l'esperienza utente in scenari critici. Questo lavoro intende contribuire alla ricerca nel campo della mobilità intelligente, promuovendo soluzioni innovative per una guida più sicura ed efficiente.
