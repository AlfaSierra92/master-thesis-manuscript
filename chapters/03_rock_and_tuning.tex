\chapter{Testbed}

Per l'implementazione del testbed necessario a eseguire una varietà di test, sono state esaminate numerose schede di sviluppo disponibili sul mercato, caratterizzate da prezzi competitivi e disponibilità immediata. A causa dell'aumento esponenziale dei costi delle varie versioni di Raspberry Pi, soprattutto a seguito della pandemia di Covid-19 e della conseguente scarsità di offerta, si è deciso di escludere a priori queste opzioni.

Inizialmente, si è considerata l'Arduino Yun, una scheda del noto brand Arduino. Tuttavia, si sono subito riscontrato dei limiti invalicabili: le sue prestazioni erano insufficienti e che gli strumenti forniti non garantivano la flessibilità desiderata. In particolare, la shell risultava poco performante e non era possibile impostare tempi di sleep inferiori a un secondo. Inoltre, è importante notare che l'Arduino Yun è stato deprecato a favore di altre schede, che, sebbene più performanti, non offrivano lo stesso rapporto qualità-prezzo.

Successivamente, si è passati all'analisi di router Mikrotik, ma anche in questo caso le prestazioni e la flessibilità nelle configurazioni non hanno soddisfatto le aspettative.

Alla fine, la soluzione ottimale è stata trovata nelle schede Rock 3 Model A. Queste schede, pur essendo leggermente più economiche rispetto ai Raspberry Pi, offrivano le prestazioni, la flessibilità e il costo contenuto ricercati. Sono state utilizzate quattro unità, tutte configurate in modo identico con Armbian OS come sistema operativo. Ulteriori dettagli verranno forniti in seguito.

Per l'esecuzione delle varie prove, sono stati utilizzati due software: iPerf 2 e Netcat versione OpenBSD.

I vari script utilizzati, oltre ad essere riportati in appendice, possono essere trovati nell'apposito \textit{repository Github} \cite{DCCo802.11}.

\section{OKDO Rock 3 Model A board}

L'OKDO Rock 3 Model A (Figura \ref{fig:rock}) è una scheda di sviluppo avanzata, progettata per applicazioni che richiedono elevate prestazioni di calcolo, rendendola particolarmente adatta per progetti di Internet of Things (IoT), edge computing e server leggeri. 

\begin{figure}[h!]
    \centering
    \includegraphics[width=0.7\textwidth]{ROCK_3A.png}
    \caption{Rock 3 Model A}
    \label{fig:rock}
\end{figure}

Al centro di questa scheda si trova il processore Rockchip RK3566, un potente quad-core ARM Cortex-A55 che può raggiungere una frequenza di clock fino a 2.0 GHz. Questa architettura a 64 bit consente di gestire una vasta gamma di applicazioni moderne in modo efficiente. La scheda è dotata di 2 GB di RAM LPDDR4, che garantiscono prestazioni elevate e una gestione efficace delle applicazioni multitasking. Per quanto riguarda l'archiviazione, il Rock 3 Model A offre uno slot per schede microSD, permettendo di espandere facilmente la capacità di memoria, oltre a supportare eMMC fino a 64 GB. Per la connettività, è equipaggiata con una porta Gigabit Ethernet, che assicura una connessione di rete ad alta velocità, e diverse porte USB 3.0 e USB 2.0 per il collegamento di dispositivi esterni. 

Sebbene non sia una caratteristica fondamentale per i nostri scopi, è interessante notare che la scheda include anche una GPU Mali-G52, che consente una buona elaborazione grafica, rendendola adatta per applicazioni multimediali e giochi leggeri. Il Rock 3 Model A offre ampie possibilità di espandibilità, grazie ai pin GPIO (General Purpose Input/Output) che consentono di collegare sensori, attuatori e altri dispositivi. Supporta varie interfacce di comunicazione, come I2C, SPI e UART, facilitando l'integrazione con altri componenti hardware. Per quanto riguarda l'alimentazione, la scheda può essere alimentata tramite un connettore DC o tramite USB-C, offrendo flessibilità nelle opzioni di alimentazione.

La compatibilità con diversi sistemi operativi, tra cui varie distribuzioni Linux come Armbian e Android, rende il Rock 3 Model A estremamente versatile per una varietà di progetti; in particolare, nel nostro caso, si è preferito adottare Armbian OS in quanto risulta essere quello più simile ad un classico sistema \textit{Linux-based} ed inoltre, cosa non di poco conto, fornisce una toolchain comprendente una serie di strumenti e componenti necessari per la compilazione e per il debugging.

\subsection[Atheros Wi-Fi card]{Atheros Wi-Fi card}
Il Rock 3 descritto sopra non monta \textit{out-of-the-box} una scheda di rete che fornisce la connettività Wireless (IEEE 802.11), in virtù di ciò si è reso necessario aggiungerne una esterna collegandola mediante l'interfaccia \textit{PCI Express - M.2 Specification} che la board fornisce per permettere l'espansione delle sue funzionalità hardware.

Tra le varie soluzione in commercio, la scelta è ricaduta sull'adattatore Qualcomm Atheros AR9462. Esso supporta gli standard Wi-Fi 802.11a/b/g/n e permette l'utilizzo della modalità OCB (\textit{Outside the Context of BSS}) utilizzata nel nostro caso al fine di permettere la comunicazione senza fili tra i vari dispositivi senza la necessità di stabilire un \textit{Basic Service Set}.

Un altro aspetto fondamentale che ha reso possibile il nostro lavoro è la possibilità di accedere a una vasta gamma di dati e statistiche sul funzionamento dell'interfaccia di rete, abilitando i flag appropriati durante la compilazione del kernel. Queste informazioni, infatti, non sono generalmente disponibili per la maggior parte delle schede di rete commerciali, rendendo la nostra analisi molto più approfondita e dettagliata. E' possibile accedere a tali statistiche mediante il comando \verb|iw wlp1s0 survey dump| oppure andando ad effettuare un dump dei registri interni della scheda con

\begin{lstlisting}
cat /sys/kernel/debug/ieee80211/phy0/ath9k/regdump
\end{lstlisting}

\noindent Non ci soffermeremo su quest'ultima possibilità in quanto esula dal nostro scopo.

Infine, la natura completamente open-source dei suoi driver ha permesso di apportare ad esso le piccole modifiche necessarie al nostro scopo.

\subsection[Connessione con le board]{Connessione con le board}
Le quattro schede utilizzate nel progetto, come descritto prima, sono dotate di due interfacce di rete distinte, ciascuna con un ruolo specifico nel funzionamento complessivo del sistema. La prima interfaccia è una connessione wireless, utilizzata esclusivamente per l'esecuzione dei test.

La seconda interfaccia è una connessione Ethernet, progettata specificamente per consentire un'interazione diretta con le schede, permettendo così l'invio di comandi per la configurazione, l'avvio e la chiusura dei test, tutti gestiti da un PC.

I quattro dispositivi sono stati collegati a uno switch Ethernet a cinque porte, mentre la porta aggiuntiva è stata riservata per la connessione del PC. Nelle figure \ref{fig:etichetta} e \ref{fig:etichetta_photo} è mostrata la topologia di rete con i vari indirizzi IP assegnati.

\begin{figure}[h!]
    \centering
    \includegraphics[width=0.7\textwidth]{topology.png}
    \caption{Topologia rete}
    \label{fig:etichetta}
\end{figure}

\begin{figure}[h!]
    \centering
    \includegraphics[width=0.5\textwidth]{topology_photo.jpg}
    \caption{Testbed}
    \label{fig:etichetta_photo}
\end{figure}

La connessione avviene mediante il protocollo sicuro SSH, ma non ci si soffermerà su di esso in quanto questo esula dagli obiettivi del presente testo.

\subsection[Impostazione interfaccia Wi-Fi]{Impostazione interfaccia Wi-Fi}
L'interfaccia Wi-Fi di ogni singolo dispositivo Rock, al fine di avere una conessione wireless di tipo OCB funzionante, è stata configurata con i seguenti comandi:

\begin{lstlisting}
    ip link set dev wlp1s0 down
    # imposta la tipologia come ad-hoc
    iw wlp1s0 set type ocb
    # accende l'interfaccia
    ip link set dev wlp1s0 up
    
    iw wlp1s0 ocb join 2462 10MHz
    ip addr add 192.168.100.xxx/24 dev wlp1s0
    ip route add default via 192.168.100.xxx dev wlp1s0
\end{lstlisting}

Non si entrerà nel dettaglio di questi comandi, del resto abbastanza ovvi; ci si limita ad esplicitare che l'interfaccia è stata settata in modalità OCB (\textit{Outside the Context of BSS}), è stato scelto il canale 11, con frequenza fondamentale f\ped{0} pari a 2462 MHz e che, naturalmente, viene assegnato un indirizzo IP con la rispettiva rotta.

Per lo svoglimento del lavoro che viene descritto in questo elaborato, si è deciso di utilizzare una frequenza appartenente alla banda ISM (\textit{Industrial, Scientific and Medical}) anziché quelle specificamente designate dallo standard 802.11p. Questa scelta è stata motivata principalmente dalla necessità di semplificare l'implementazione e garantire la compatibilità hardware.

La banda ISM è ampiamente utilizzata e supportata da numerosi dispositivi commerciali, inclusi quelli a disposizione, il che facilita l'accesso e l'implementazione della tecnologia senza richiedere hardware specializzato. Al contrario, le frequenze stabilite dall'802.11p sono progettate specificamente per le comunicazioni veicolari e richiedono attrezzature più avanzate e costose.

Infatti, l'hardware impiegato nel nostro progetto non era completamente compatibile con le frequenze specifiche dell'IEEE 802.11p, il che avrebbe comportato ulteriori complicazioni e ritardi nell'implementazione.

Optando, invece, per la banda ISM, si è stati in grado di garantire una maggiore interoperabilità e una configurazione più rapida, permettendoci di dedicare maggiore tempo sulla configurazione del nostro sistema e sullo svolgimento delle prove necessarie. A livello pratico, questa scelta non ha comportato sostanziali differenze, se non per il fatto che, lavorando con un canale appartenente alla banda 5.9 GHz anzichè alla 2.4 GHz, si sarebbero potute ottenere prestazioni leggermente migliori grazie a disturbi trascurabili e ad una minore congestione della banda (dovuta a dispositivi terzi che trasmettono sul medesimo canale).

\subsection[Impostazione interfaccia Ethernet]{Impostazione interfaccia Ethernet}
Non ci si soffermerà più di tanto sulla configurazione di tale interfaccia, alla quale è assegnato solo ed esclusivamente un indirizzo IP statico al fine di permettere la raggiungibilità dei dispositivi Rock da parte del PC per l'avvio e lo stop dei vari test.

La configurazione è effettuata da linea di comando mediante il comando \textit{nmtui} (Figura \ref{fig:nmtui}); i vari indirizzi IP assegnati possono essere visti dalla Figura \ref{fig:etichetta}.

\begin{figure}[h!]
    \centering
    \includegraphics[width=0.7\textwidth]{nmtui.png}
    \caption{Comando nmtui}
    \label{fig:nmtui}
\end{figure}

Si fa notare che, purtroppo, i dispositivi Rock hanno tutti il medesimo indirizzo MAC in quanto sono cloni; è stato necessario, quindi, assegnare un nuovo MAC ad ognuno di essi prima di effettuare il collegamento allo switch.

\section{Tweaking}
Per rendere possibili alcune configurazioni nei dispositivi Rock e la raccolta dei dati, si è reso necessario mettere mano nel codice sorgente del Kernel Linux al fine di applicare alcune patch.

Nella fattispecie, si è dovuto provvedere ad abilitare la \textit{Debug Mode} messa a disposizione dal driver \textit{Ath9k} della scheda di rete wireless ma disabilitata in maniera predefinita, ad effettuare una piccola modifica all'output delle statistiche di rete accessibili dall'utente e all'abilitazione delle code separate per le quattro \textit{Access Categories}.

Tutto ciò è stato reso possibile grazie a patch e a informazioni fornite dalla comunità open source e alla documentazione del produttore.

Viene fornita, inizialmente, una descrizione separata delle varie modifiche apportate, esplicitiando alla fine del trittico il processo di compilazione necessario. Importante notare che le varie patch sono state scritte esclusivamente per la versione del kernel Linux \textit{rockchip64-6.6}, l'ultima disponibile al momento della configurazione del testbed; non si garantisce che possano essere applicate senza ulteriori modifiche ad altre versioni, sia che esse siano scritte appositamente per architettura ARM che per altre.

\subsection[Debug Mode]{Debug Mode}
Per l'abilitazione della suddetta modalità, si è semplicemente messo mano al file \textit{linux-rockchip64-current.config}, file di configurazione utilizzato dalla \textit{toolchain} di compilazione del Kernel del sistema Armbian, abilitando tre differenti flag \cite{linux_wireless}:

\verb|CONFIG_ATH9K_HTC_DEBUGFS=y|

\verb|CONFIG_ATH9K_HWRNG=y|

\verb|CONFIG_ATH9K_DEBUGFS=y|

\subsection[Queues]{Queues}
La patch \textit{00550-ac.patch} fornita modifica un segmento di codice nel file wme.c del driver mac80211, che gestisce la classificazione dei pacchetti in una rete wireless.
Molto semplicemente, si è provveduto ad eliminare la classificazione effettuata dal driver \textit{mac80211} in quanto il suo comportamento andava in conflitto con le Access Categories utilizzate e dirottava tutti i pacchetti sulla coda \textit{Best Effort (BE)}, indipendentemente dalla categoria scelta.
Il problema è dovuto all'introduzione delle cosiddette "code software intermedie" all'interno del driver "mac80211", per i driver supportati \cite{intermediate_queue} come l'\textit{Ath9k}.

\begin{lstlisting}
    --- a/net/mac80211/wme.c        2024-06-17 11:16:29
    +++ b/net/mac80211/wme.c        2024-06-17 11:17:12
    @@ -176,9 +176,9 @@
     
            /* use the data classifier to determine what 802.1d tag the
             * data frame has */
    -       qos_map = rcu_dereference(sdata->qos_map);
    -       skb->priority = cfg80211_classify8021d(skb, qos_map ?
    -                                              &qos_map->qos_map : NULL);
    +       //qos_map = rcu_dereference(sdata->qos_map);
    +       //skb->priority = cfg80211_classify8021d(skb, qos_map ?
    +                                              //&qos_map->qos_map : NULL);
     
      downgrade:
            return ieee80211_downgrade_queue(sdata, sta, skb);
\end{lstlisting}
Questa caratteristica è stata introdotta per spostare l'implementazione delle code più verso il lato software del sottosistema wireless, consentendo all'hardware di mantenere solo code brevi e permettendo anche una maggiore equità tra le stazioni che comunicano.

La possibilità di utilizzare correttamente le categorie di accesso insieme alle code software del \textit{mac80211} risultava essere ancora in fase di implementazione da parte della comunità al momento della stesura di questo elaborato.

Per ulteriori dettagli riguardo il sottosistema wireless di Linux e le sue componenti, come ad esempio \textit{mac80211}, vedere \autoref{subsystem}.

\subsection[Statistiche occupazione canale]{Statistiche occupazione canale}
La patch fornita, di nome \textit{00551-ac.patch}, modifica un segmento del codice nel file link.c del driver \textit{ath9k}, che è parte della gestione delle statistiche di monitoraggio della rete wireless. Esso in maniera predefinita restituiva, mediante il comando \verb|iw wlp1s0 survey| \verb|dump|, varie statistiche tra cui i tempi in cui, rispettivamente, il canale risulta essere occupato, viene usato per trasmettere e ricevere da parte dell'interfaccia. 

Questi valori venivano mostrati in output in maniera incrementale, ovvero ogni valore campionato era sommato al valore precedente; tale modus operandi complicava la raccolta dei dati nel nostro caso e si è provveduto a modificare il codice in modo che i valori vengano mostrati, singolarmente, volta per volta.
\begin{lstlisting}
    --- a/drivers/net/wireless/ath/ath9k/link.c	2024-06-21 11:46:11
    +++ b/drivers/net/wireless/ath/ath9k/link.c	2024-06-21 11:47:38
    @@ -524,10 +524,10 @@
                 SURVEY_INFO_TIME_BUSY |
                 SURVEY_INFO_TIME_RX |
                 SURVEY_INFO_TIME_TX;
    -		survey->time += cc->cycles / div;
    -		survey->time_busy += cc->rx_busy / div;
    -		survey->time_rx += cc->rx_frame / div;
    -		survey->time_tx += cc->tx_frame / div;
    +		survey->time = cc->cycles / div;
    +		survey->time_busy = cc->rx_busy / div;
    +		survey->time_rx = cc->rx_frame / div;
    +		survey->time_tx = cc->tx_frame / div;
         }
     
         if (cc->cycles < div)
\end{lstlisting}
Giusto per completezza, viene mostrato l'output dell'esecuzione del comando 

\verb|iw| \verb|wlp1s0 survey dump|:
\begin{lstlisting}
root@rock-3a:~# iw wlp1s0 survey dump
    Survey data from wlp1s0
	frequency:			2462 MHz [in use]
	noise:				-93 dBm
	channel active time:		136546 ms
	channel busy time:		1642 ms
	channel receive time:		1496 ms
	channel transmit time:		0 ms
\end{lstlisting}
Per semplicità è riportato qui solo l'output relativo al canale 11, omettendo le informazioni relative agli altri canali.

Per calcolare il carico del canale, ovvero la percentuale di tempo in cui il canale wireless è occupato, sono stati raccolti due valori fondamentali: il \textit{channel active time} e il \textit{channel busy time}. Il primo rappresenta il tempo in cui l'interfaccia è attiva per trasmettere, ricevere o ascoltare il canale, mentre il secondo indica il tempo in cui l'interfaccia è attiva ma in attesa a causa dell'occupazione del canale \cite{han2016adaptive}.

\subsection[Kernel building]{Kernel building}
Per la compilazione dell'intero sistema Armbian o, nello specifico, del proprio Kernel, ci si è basati sulla toolchain messaci a disposizione dalla comunità open source \cite{armbian_tool}. 

La toolchain di Armbian è una componente essenziale per sviluppare e ottimizzare software per dispositivi ARM, specialmente quando si lavora con macchine host x86. Il cuore di questa toolchain è il compilatore GCC, configurato specificamente per il target ARM. Questo compilatore traduce il codice sorgente in codice eseguibile ottimizzato per le architetture ARM, permettendo di sfruttare appieno le capacità hardware dei dispositivi.

Un suo aspetto cruciale è la cross-compilazione. Lavorare con dispositivi ARM spesso significa confrontarsi con limitazioni di risorse hardware che rendono impraticabile la compilazione diretta. La cross-compilazione risolve questo problema permettendo di compilare il software su una macchina più potente (solitamente un PC x86) e poi eseguirlo sul dispositivo ARM. Questo processo non solo accelera notevolmente la compilazione, ma evita anche il rischio di esaurire le risorse durante la build.

Il sistema di build automatizzato di Armbian gioca un ruolo centrale nella gestione di questo processo. Gli script e gli strumenti inclusi orchestrano la compilazione del kernel, del bootloader e dei vari pacchetti software, assicurando che tutto sia perfettamente integrato e ottimizzato. Questo sistema è pensato per gestire le complessità della cross-compilazione, semplificando il processo per gli sviluppatori.

Non ci si dilungherà nelle modalità di download e installazione di tutto il pacchetto, in quanto è tranquillamente reperibile in rete e richiede, per la sua configurazione iniziale, componenti esterne quali Docker. Una volta installato e funzionante, fatte le modifiche ad-hoc al file di configurazione (il citato precedentemente file \textit{linux-rockchip64-current.config}) ed inserite le patch già menzionate nella cartella

\verb|~/build/patch/kernel/archive/rockchip64-6.6 |

\noindent si può procedere alla compilazione mediante il comando 

\verb|./compile.sh kernel ARTIFACT_IGNORE_CACHE='yes' \| 

\verb|BOARD=rock-3a BRANCH=current|

\noindent Il processo restituirà il nuovo kernel con i relativi \textit{header} pacchettizzati all'interno di file \textit{.deb}, che andranno installati sui dispositivi come di consueto.

\subsection{Sottosistema Wireless in Linux}
\label{subsystem}
Questa sottosezione è stata redatta per fornire un contesto adeguato e chiarire alcuni concetti emersi nei paragrafi precedenti riguardanti il sottosistema wireless di Linux e la componente \textit{mac80211} \cite{short_walk}.

Sempre più interfacce wireless adottano l'approccio SoftMAC, che consente un controllo più preciso della gestione dei frame tramite software. Il framework \textit{mac80211} è stato introdotto e integrato nei recenti kernel Linux per fornire funzionalità comuni del livello MAC per la gestione dei frame, come la generazione e il parsing, evitando la dipendenza da driver wireless individuali \cite{wireless-profiling}; in parole povere, la composizione del frame MAC e la parte di accesso al canale viene fatta via software dal driver anzichè via hardware dall'interfaccia.

\begin{figure}[h!]
    \centering
    \includegraphics[width=0.7\textwidth]{wireless-sub.png}
    \caption{Sottosistema wireless in Linux}
    \label{fig:wireless-sub}
\end{figure}

La Figura \ref{fig:wireless-sub} mostra lo stack wireless di un sistema operativo \textit{Linux-based}, in cui il framework è parte integrante del kernel. Esso fornisce configurazione e gestione della radio wireless e della trasmissione dei dati attraverso strumenti dello \textit{user space}, come lo \textit{utility daemon} wireless, \textit{iw}. Insieme a \textit{mac80211}, è stato introdotto anche il componente \textit{cfg80211}, che gestisce le operazioni relative alla configurazione dell'hardware sottostante tramite l'interfaccia \textit{cfg80211\_ops}. La comunicazione tra gli strumenti dello \textit{user space} e \textit{cfg80211} avviene attraverso il socket netlink, \textit{nl80211}. Tra il framework e i dispositivi fisici si trovano driver individuali, come \textit{ath5k} (\textit{ath9k} nei dipositivi del testbed), che implementano funzioni comuni per il controllo dell'hardware, come definito dall'interfaccia \textit{ieee80211\_ops}. Quest'ultima altro non è che una \verb|struct| contenente un buon numero di puntatori a funzioni, collegate a "procedure" di basso livello eseguite dalla scheda di rete.

Il framework funge da middleware tra l'hardware fisico e gli strumenti dello \textit{user space}, fornendo un'astrazione per dispositivi wireless con specifiche diverse. Inoltre, offre funzionalità comuni per i singoli driver, semplificando notevolmente lo sviluppo di nuovi driver per dispositivi SoftMAC.

Oltre alla gestione dei frame, il framework fornisce meccanismi per il controllo della velocità del livello MAC. Pertanto, i driver wireless possono utilizzare i meccanismi di controllo della velocità forniti o implementare soluzioni proprie \cite{wireless-profiling}.


\section{iPerf con Access Categories abilitate}
iPerf è un software di benchmarking di rete utilizzato per misurare le prestazioni della larghezza di banda e della latenza nelle connessioni TCP e UDP. Permette di misurare la larghezza di banda disponibile tra due punti di rete, offrendo la possibilità di testare sia il protocollo TCP, orientato alla connessione, sia il protocollo UDP, non orientato alla connessione. Il software funziona in modalità client-server, dove un'istanza di iPerf agisce da server e l'altra da client, permettendo di eseguire test in entrambe le direzioni.

Le modalità con cui tale software è stato utilizzato verranno discusse più avanti nell'apposito capitolo; qui ci si soffermerà, più che altro, sulle modifiche effettuate al codice sorgente.

La patch, che per chiarezza di lettura non è stata inserita in questo paragrafo ma potrà essere trovata in appendice (\autoref{iperf_ac}), abilita il supporto alle 4 code EDCA del livello MAC. L'opzione -A, specifica per iPerf in modalità client, può ora essere usata per specificare una classe di traffico a cui inviare il flusso in uscita (-A BK o -A BE o -A VI o -A VO). Se non si specifica alcuna classe di traffico, le opzioni rimangono quelle di un pacchetto iPerf 2 standard (cioè si utilizza effettivamente AC\_BE).

Da notare che la patch è stata sviluppata per la versione 2 del software (nello specifico la v2.2.0); esiste anche la versione 3 che, tuttavia, non è stata presa in considerazione in quanto i cambiamenti architetturali effettuati al programma non consentivano, facilmente, l'impletazione delle modifiche necessarie.

\subsection[Parametri utilizzati]{Parametri utilizzati}
Vengono qui elencati e brevemente spiegati alcuni dei parametri utilizzati per le varie esecuzioni di iPerf \cite{iperf}.

\begin{itemize}
    \item \textit{-s}: esegue iPerf in modalità server.
    \item \textit{-u}: usa UDP piuttosto che TCP. Se non inserito, viene utilizzato quest'ultimo in maniera predefinita.
    \item \textit{-c aaa.bbb.ccc.ddd}: eseguire iPerf in modalità client, collegandosi a un server iPerf in esecuzione su un host con l'indirizzo IP passato come parametro.
    \item \textit{-i n}: imposta il tempo di intervallo in secondi tra la larghezza di banda periodica, il jitter e i rapporti di perdita. Se diverso da zero, viene fatto un rapporto ogni intervallo di secondi della larghezza di banda dall'ultimo rapporto. Se zero, non vengono stampati rapporti periodici. Il valore predefinito è zero.
    \item \textit{-t n}: il tempo in secondi per cui trasmettere.
    \item \textit{-b n}: impostare la larghezza di banda di destinazione su n bit/sec.
    \item \textit{-A xx}: classe di priorità da utilizzare; già spiegato precedentemente.
    \item \textit{-y}: passandoci assieme il carattere C si avrà l'output come CSV (\textit{Comma Separated Value}).
    \item \textit{-o filename}: output su file anzichè su \textit{stdout}.
    \item \textit{-w 416K}: imposta le dimensioni del buffer del socket sul valore specificato (416 KB). Per TCP, questo imposta la dimensione della finestra TCP.
\end{itemize}

\section{Netcat OpenBSD}
Netcat, spesso abbreviato in nc, è un potente strumento di rete utilizzato per leggere e scrivere dati attraverso connessioni di rete TCP o UDP. È spesso descritto come "il coltellino svizzero" degli strumenti di rete, grazie alla sua versatilità.

Netcat può essere utilizzato per una varietà di scopi, tra cui il debugging delle connessioni di rete, il trasferimento di file, la creazione di tunnel e la comunicazione tra sistemi. Può funzionare sia in modalità client, per connettersi a un server, sia in modalità server, per ascoltare le connessioni in arrivo su una porta specifica.

Esistono differenti porting e implementazioni; le più importanti sono GNU e OpenBSD; esse sono simili se non per alcune differenze nelle funzionalità offerte e in alcuni parametri di esecuzione disponibili (la versione BSD, per esempio, supporta IPv6, proxy e gli Unix socket che la tradizionale non ha). 

Nel nostro caso, la necessità di dover eseguire il comando netcat col paramentro \verb|-q 0|, ovvero disabilitare l'attesa dopo l'EOF su stdin, ha portato ad utilizzare l'OpenBSD anzichè la tradizionale.
